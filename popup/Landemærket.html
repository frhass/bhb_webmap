<!DOCTYPE html>

<html>

  <link rel="stylesheet" href="styling.css">

  <h1>Landemærket</h1>

  <img src="https://www.roennebyarkiv.com/uploads/1/1/2/5/11258347/7084436_orig.jpg" width=892px height=574px/>
  <p>
    En noget usædvanlig vinkel fra Teknisk Skoles tag, hvorfra der i tidernes løb
    er taget mange gode billeder. Her ser vi ned over Landemærket med "De Forenede
    Granithuggerier". Fotografen er Knud Svendsen Skov og det er fotograferet før
    1929. Her ser vi hen over de små rækkehuse i Landemærket med alle de hyggelige
    baghaver og så den store industri, med de mange gravsten. Og læg mærke til hvor
    tæt vi er på landbrugslandet!
  </p>

  <img src="https://www.roennebyarkiv.com/uploads/1/1/2/5/11258347/5620147_orig.jpg" style="padding-bottom: 15px; padding-right: 5px; float: left;" width=431px height=617px/>
  <DIV style="padding-bottom: 156px; padding-right: 15px; float: right; width: 425px">
    Her er det Landemærket 13, matr. 685c i Rønne. Og her boede de svenske indvandrere,
    Ingrid og Pär Håkansson.
    <br><br>
    I nabohuset nr. 15 boede broderen Nils og hans kone Elna.
    <br><br>
    Smed Nils Håkansson var født 1860 og stenhugger Pär Håkansson, født 1876, begge
    fra Löderup sogn i den sydøstlige del af Skåne. Indvandret i 1880erne til Rønne.
    Nils var gift (i Sverige 1881), med Elna Andersson, f. 1860 i Sandby sogn, som
    ligger nordøst for Lund. Per med Ingrid Larsson, f. 1873.
    <br><br>
    Gennemgår man folketællingen for Rønne, for gaden Landemærket 1901 kan man konstatere,
    at næsten halvdelen af beboerne var af svensk afstamning. Foto H.P. Jacobsen o.1911.
    <br><br>
    Vi ved også hvem børnene er: Ingeborg, Lander og Helga. På armen i vinduet Valborg
    Hågensen. Eftersom Valborg her i Landemærket 13, matr. nr. 685c, blev født 10. maj
    1910, tror jeg billedet er taget ca. 1 år efter, i 1911. Da var Pär Håkansson
    stensliber. "P. Håkansson" overtog huset her i tredje kvartal 1910 efter arbejdsmand
    Hans Andersen, der havde det fra opførelsen i 1880, står der i brandforsikringen, så
    vi kan ikke give Pär Håkansson skylden for det tærede zinknedløbsrør, som hans
    børn kikker hen imod. Med Leander "på bâra flarker" i midten må det være en sen
    forårsdag. Ti år efter arbejdede den store pige Helga på Amtssygehuset.
    Husnummerskiltet med nr. 13 og matrikelnummerskiltet med nr. 685 c er tydeligt.
    Brorens hus var bygget samtidig (matr. 685 b), og han købte det i 1889, 1. kvartal,
    iflg. forsikringen.(Jens Riis Jørgensen).
  </DIV>

  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
