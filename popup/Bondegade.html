<!DOCTYPE html>

<html>

  <link rel="stylesheet" href="styling.css">

  <h1>Bondegade</h1>

  <img src="https://www.roennebyarkiv.com/uploads/1/1/2/5/11258347/6854371_orig.jpg" width=892px height=673px/>
  <p>
    Bondegade, med maler H.C. Jensens skilt i venstre side af gaden. De to første
    huse i højre side er bevaret - men ombygget, hus nr. tre må være revet helt
    ned og nyt bygget og af det ni fag lange hus for enden af gaden er de syv fag
    bevaret - så er der blevet plads til endnu et hus i gade. Kjeld Holm Hansen
    har fundet ud af, at Hans Christian Jensen boede ved FT 1906 i Østergade 54.
    Han var malermester og havde forretningsadresse i Bondegade! Billedet er fra
    før 1907, hvor KFUK's ejendom (se nedenfor) blev opført.
  </p>

  <img src="https://www.roennebyarkiv.com/uploads/1/1/2/5/11258347/4135065_orig.jpg" width=892px height=614px/>
  <p>
    Søndergade, Bondegade. Med en gammel stuehus- og avlsbrugerlænge bevaret.
    (Man ser den samme længe på billedet herover). Bornholms Museum.
  </p>

  <img src="https://www.roennebyarkiv.com/uploads/1/1/2/5/11258347/1039769_orig.jpg" style="padding-bottom: 10px; padding-left: 5px; float: left;" width=431px height=564px/>
  <img src="https://www.roennebyarkiv.com/uploads/1/1/2/5/11258347/3322746_orig.jpg" style="padding-bottom: 10px; padding-right: 5px; float: right;" width=431px height=571px/>
  <DIV style="float: left; width: 425px">
    <br>
    KFUK's ejendom Bondegade 10, Rønne. Opført 1907 - og billederne
    (desværre en anelse uskarpe) er formentlig optaget kort tid efter. KFUK i
    Rønne ejede også en feriekoloni i Poulsker. Billederne tilhører
    Aase Svendsen, Rønne.
    <br><br>
    Postkortet til højre er fra Bornholms Ø-arkiv, har tilhørt Inger Schiellerup.
    <br><br>
    KFUK & KFUM ejede også en feriekoloni i Poulsker.
  </DIV>

  <img src="https://www.roennebyarkiv.com/uploads/1/1/2/5/11258347/9660060_orig.jpg" style="padding-bottom: 15px; padding-right: 5px; float: right;" width=431px height=687px/>
  <img src="https://www.roennebyarkiv.com/uploads/1/1/2/5/11258347/7037207_orig.jpg" style="padding-bottom: 10px; padding-top: 224px; padding-left: 5px; float: left;" width=431px height=271px/>
  <DIV style="float: left; width: 425px">
    Festsalen i KFUK's bygning i Bondegade. <br><br>
  </DIV>

  <p>
    Patrick Larsen: Jeg har lige været igennem kirkebøger i Rønne og i 1949 står
    der, at Bondegade 10 bliver brugt som dåbsted for den Katolsk-Apostolske menighed
    i Rønne, den lå jo indtil 1945 i Skolestræde, men blev bombet væk. Min Mormor,
    som var Katolsk-Apostolsk, sagde de ikke havde noget menighedshus efter bombardementet
    i 1945. <br>
    ​I 1948 ejes bygningen af Katolsk-Apostolsk Menighed og beboes af Snedker Knud
    A Schou og sekretær Agnes Graversen. Tingbogsoplysninger på Bondegade 10,
    matr.nr. 309 Rønne bygrunde. Ejendomsret (ting)lyst: 4/4-1905 Skøde fra Sagfører
    M.P. Hjorth som Befuldmægtiget for Nils Truelson Wendstrøm til Kirkelig
    Missionsforening for Rønne. 21/5-1948 Skøde fra Kirkelig Missionsforening i
    Rønne til Ærkediakonalet for De Katholsk Apostolske Menigheder i Skandinavien.
    2/10-1980 Skøde til privat person. (Tak til Erling Juul-Pedersen og Lass
    Mahler for oplysningerne).
  </p>

  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
