<!DOCTYPE html>

<html>

  <link rel="stylesheet" href="styling.css">

  <h1>Kalkbrænderivej - gaden der nu forbinder Lille Madsesgade og Møllegade</h1>

  <img src="https://www.roennebyarkiv.com/uploads/1/1/2/5/11258347/2422423_orig.jpg" style="padding-bottom: 15px" width=892px height=556px/>
  <DIV style="float: left; width: 430px">
    Kalkbrænderivej (står der på vejskiltet) og nr. 1 over døren. Foto omkring 1910.
    Ejendommen blev vist revet ned årene lige efter. På kort fra 1800tallet er
    ejendommen med, den ligger ud mod Store Torvegade og er eneste ejendom i gaden.
    Huset forsvandt i forbindelse med en byregulering. Kalkbrænderivej 1, 3 og 5
    findes ikke længere. Der er en lille åben plads nu mellem Møllegade og Store Torvegade.
    <br><br>
    Kortet til højre øverst er et udsnit af kort over Rønnes udmarker efter Trap,
    1858. Til orientering er "D[en] ny Kirkegd." der, hvor nu Bornholms Bibliotek
    har til huse.
    <br><br>
    <b>"Lykkens Prøve"</b> lå hvor nu Kalkbrænderivej er, bemærk Jernstøberiet lidt
    mod nordvest (Nordre Jernstøberi) og endda et teglværk nord for Byåen.
    Cementfabrikken med kalkbrænderi startede i 1846 og fortsatte til o. 1900.
    Var drevet af kalkbrænder Jens Petersen Samson og senere sønnen Hans Peter Samson.
    <br><br>
    Kortet med farvelægning er et udsnit af kort over Rønne fra Trap Danmark 1898.
    Sådan så vejen ud da, og eneste bygning var åbenbart det hus, der ses på billedet
    herover. Det var længere end det vi ser, vi aner et grundmuret (omsat) hus til
    højre på fotografiet. Det har rummet vejnumrene 1, 3 og 5. Vejen må være blevet
    bebygget med de typiske dobbelte arbejderboliger kort efter 1900. Den store flerlængede
    ejendom overfor er Nordre Jernstøberi. Et luftfotografi fra 1984 fortæller,
    at gaden allerede var reguleret dengang.
    <br><br>
    Jens Riis Jørgensen fortæller: Huset blev lige efter 1850 indrettet til to boliger,
    hvor den østlige ende blev købt af bøssesmedesvend Hans Christian Grønberg, søn af
    Hans Grønberg, der boede i Vangegjemmerhuset oppe i Østergade. Ved fkt. 1850
    boede den unge Hans Grønberg endnu hjemme i Vangegjemmerhuset, hvor han har
    arbejdet med bøsserne.
    <br><br>
    Bøssemager Hans Grønberg overtog i starten af 1870'erne også den vestlige del af
    huset på fotoet, og han boede her resten af sine dage. Hans søn, der var fajancer,
    overtog ejendommen i forsommeren 1905 iflg forsikringen. Kalkbrænderivej kunne
    derfor lige så godt have heddet Bøssemagergade.
  </DIV>

  <img src="https://www.roennebyarkiv.com/uploads/1/1/2/5/11258347/288021_orig.jpg" style="padding-bottom: 30px; float: right;" width=431px height=278px/>
  <img src="https://www.roennebyarkiv.com/uploads/1/1/2/5/11258347/9037100_orig.jpg" style="padding-bottom: 15px; float: right;" width=431px height=264px/>
  <DIV style="float: right; width: 425px">
    Esben Hægg Hansen (beboer i gaden) fortæller: Området omkring kalkbrænderiet
    (inkl noget af Møllegade og muligvis Ll.Madsegade) hed "Lykkens Prøve". <br>
    Husene 1-11 er de ældste. (1-3-5 nedrevet). Nr 13 er fra 1902, tilbygget med
    kontor (Vistnok tilknyttet områdets industri) i 1915. Jeg går ud fra, at nr.
    15 og videre op, samt alle de lige nr. i gaden er lidt yngre.
  </DIV>

  <img src="https://www.roennebyarkiv.com/uploads/1/1/2/5/11258347/6384711_orig.jpg" style="padding-top: 15px" width=892px height=604px/>
  <p>
    Hjørnet af Kalkbrænderivej og Store Torvegade 1960. Rønne Kommune, på BM.
  </p>

  <img src="https://www.roennebyarkiv.com/uploads/1/1/2/5/11258347/5154449_orig.jpg" width=892px height=608px/>
  <p>
    Foto fra Rønne Kommune. Husene på dette hjørne blev revet ned omkring 1960.
  </p>

  <img src="https://www.roennebyarkiv.com/uploads/1/1/2/5/11258347/9111012_orig.jpg" width=892px height=665px/>
  <p>
    Foto af den nordlige side af Kalkbrænderivej. Set fra Møllegade. Husene til venstre
    blev revet ned, de ser tomme ud på dette foto. Foto o. 1960. BM.
  </p>

  <img src="https://www.roennebyarkiv.com/uploads/1/1/2/5/11258347/8185613_orig.jpg" width=892px height=582px/>
  <p>
    Kalkbrænderivej før 1960. Vi kigger op mod Lille Madsesgade. Det er husnumrene
    3-5-7-9-11. Nr. 13 er en koteletgrund med indkørsel lige efter garagen - her
    kan stadig findes kalkrester efter Cementfabrikken og kalkbrænderiet Lykkens
    Prøve. Det runde vindue i nr. 15 findes endnu, men ejendommene til venstre i
    to etager og nabohuset, nr. 3 og 5, er væk.  Huset med kvisten ca. udfor cyklisten,
    er nr 7 og nu er det, det yderste hus mod Møllegade. Foto på Bornholms Museum.
  </p>

  <img src="https://www.roennebyarkiv.com/uploads/1/1/2/5/11258347/7337617_orig.jpg" style="padding-bottom: 15px" width=892px height=675px/>
  <DIV style="float: left; width: 425px">
    Hjørnet af Kalkbrænderivej og Store Torvegade. Det nordlige hjørne. Foto H.P.
    Holm 1958. Formentlig fotograferet i forbindelse med en forestående nedrivning.
    Bemærk telefonmasten - også historie. Der er en lille butik i Store Torvegade,
    men billedet er ikke skarpt nok til at man kan se hvem det er.
  </DIV>
  <DIV style="float: right; width: 425px">
    ​Lisbeth Schönemann-Paul fortæller: Huset med en lille butik på hjørnet af Kalkbrænderivej
    og Store Torvegade var et slagteriudsalg, som min farmor Jenny Jørgensen og senere min
    far, Arne Jørgensen, ejede. Senere flyttede vi til Store Torvegade 107, hvor der
    blev bygget et moderne pølsemageri med bolig til.
  </DIV>

  <img src="https://www.roennebyarkiv.com/uploads/1/1/2/5/11258347/3353828_orig.jpg" style="padding-top: 15px" width=892px height=680px/>
  <p>
    Der er taget mange billeder af denne karré kort før nedrivningen i 1960. Husene
    ser ikke nedslidte ud, man skulle "regulere", så tilkørselsvejene til byen blev
    bredere. Det har etydet, at det hjørne ligner en katastrofe i dag. Gid kommunen
    kunne lære af sine fejltagelser!
  </p>

  <img src="https://www.roennebyarkiv.com/uploads/1/1/2/5/11258347/4624909_orig.jpg" width=892px height=620px/>
  <p>
    Kalkbrænderivej 1983. Set fra Lille Madsesgade hen imod Møllegade og Store Torvegade.
    Bornholms Museum.
  </p>



  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
