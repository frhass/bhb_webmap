<!DOCTYPE html>

<html>

  <link rel="stylesheet" href="styling.css">

  <h1>Møllegade</h1>

  <img src="https://www.roennebyarkiv.com/uploads/1/1/2/5/11258347/6126611_orig.jpg" width=892px height=655px/>
  <DIV style="padding-top: 15px; float: left; width: 430px">
    Møllegade i det nordlige Rønne. Hugo Matthiessen var ikke meget for at fotografere
    mennesker på sine billeder. Men heldigvis er det lykkedes for nogle nysgerrige
    drenge at snige sig ind på nogle af ”den mærkelige kjøvenhavners” billeder.
    Dele af dette kvarter forsvandt, da russerne bombede Rønne i 1945.<br>
    Foto Hugo Matthiessen, Nationalmuseet.
  </DIV>
  <DIV style="padding-top: 15px; float: right; width: 430px">
    Det var her småkårsfolkene boede, og det var her, Rønnes mange pottemagere holdt
    til i 17- og 1800årene. Hvis man kigger godt efter er der både to-, tre- og
    firfags huse i rækken. Det var tradition at bo i eget hus, ikke til leje. Den
    første bygning til højre er bevaret men afkortet, så der kunne blive plads til
    en gaderegulering. De to næste ejendomme findes stadig, resten er væk.
  </DIV>

  <img src="https://www.roennebyarkiv.com/uploads/1/1/2/5/11258347/1503612_orig.jpg" width=892px height=637px/>
  <p>
    Møllegade 21, matr. 406ee/1110/628 (gl. og nyere matr. numre). Vist en del af
    en større ejendom? Huset eksisterer endnu, men har gennemgået en så ufølsom
    istandsættelse, at det er svært at genkende. Bornholms Museum.
  </p>

  <img src="https://www.roennebyarkiv.com/uploads/1/1/2/5/11258347/5666704_orig.jpg" width=892px height=618px/>
  <p>
    Møllegade, set fra nord ind mod byens centrum. Den grundmurede bygning til venstre
    er Møllegade 22. En vinterdag. Ukendt fotograf, o. 1920 - Hugo Matthiessen tog
    det samme billede i september 1922.
  </p>

  <img src="https://www.roennebyarkiv.com/uploads/1/1/2/5/11258347/1803971_orig.jpg" style="padding-bottom: 15px; padding-right: 5px; float: left;" width=431px height=524px/>
  <img src="https://www.roennebyarkiv.com/uploads/1/1/2/5/11258347/4400545_orig.jpg" style="padding-bottom: 15px; padding-right: 5px; float: right;" width=431px height=322px/>
  <DIV style="padding-bottom: 32px; padding-right: 10px; float: right; width: 425px">
    Møllegade fotograferet knap 40 år senere (end billedet til venstre fra Mejborgs samling).
    Man ser netop hjørnet af en grundmuret ejendom (1894), der stadig er bevaret.
    Det er Møllegade 22. Naboejendommene, den ene må være en gammel avlsbrugerejendom,
    er væk, flere af dem forsvandt under bombardementet i 1945. Den høje skorsten
    tilhører bageriet i Nørregade 12.  Det er samme gadeforløb som på det forrige
    billede, blot set fra nord, ind mod Rønne. Det er svært at genkende gaden i dag,
    som også præges af et ældre grundmuret byggeri, som Hugo Matthiessen omhyggeligt
    har undgået at få med på sine billeder.
  </DIV>

  <DIV style="padding-bottom: 15px; float: left; width: 425px">
    Møllegade. Hus nr. to fra højre med den høje tagrejsning er i hvert fald fra 1700tallet.
    Fra Mejborgske Samlinger. Nationalmuseet, 1880erne. Gengivet i M.K. Zahrtmann
    "Rønne By og Borgere", 1927. Fotografen har stået på pladsen, hvor  Lille Tværstræde
    ligger til højre (jvnf. kortet herunder) og han har fotograferet mod syd mod solen,
    så vi ser ind på huset, hvor Vesetsgade ligger nu. De to første huse herefter i
    venstre side blev så ombygget 1894, mens det tredje allerede var et grundmuret
    hus fra før 1867, trukket tilbage i et hak i gaden, som ses på købstadsmatrikelkortet.
    Det første hus, hvor Vesetsgade kom, er så en rest af en længere bygning, hvilket
    bekræftes af billedet, hvor man kan se, hvordan tagteglene er blevet muret med mørtel
    over gavlen i den bevarede ende. (Jens Riis Jørgensen). Se Rønnebilleder fra
    Mejborgs samling <a href="https://www.roennebyarkiv.com/mejborgs-roslashnne-1886-mm.html">HER</a>.
  </DIV>

  <img src="https://www.roennebyarkiv.com/uploads/1/1/2/5/11258347/7409749_orig.jpg" style="padding-bottom: 15px; padding-right: 5px; float: right;" width=431px height=319px>
  <img src="https://www.roennebyarkiv.com/uploads/1/1/2/5/11258347/5075431_orig.jpg" style="padding-bottom: 15px; padding-right: 5px; float: left;" width=431px height=272px/>

  <DIV style="padding-bottom: 15px; padding-right: 10px; float: right; width: 425px">
    Møllegade 27, Den gamle Møllegård, som stadig er bevaret på trekantgrunden mellem
    Møllegade, Byledsgade og Sandgade.. Selv et hvidmalet stakit finder man stadig på
    adressen. Møllen lå lidt nord for denne ejendom og var endnu bevaret i 1870erne.
    Hele området er i dag præget af det nye grundmurede byggeri fra
    efterkrigstidens Bornholm.  <br>
    Foto Hugo Matthiessen, Nationalmuseet. <br>
    <br><br>

    Udsnit af kort fra Trap Danmark 1898.
  </DIV>

  <img src="https://www.roennebyarkiv.com/uploads/1/1/2/5/11258347/6351324_orig.jpg" width=892px height=648px/>
  <p>
    Møllegade 27, "Møllehuset" ved Møllegade, Byledsgade og Sandgade. Også her
    har Hugo Matthiessen, fotografen fra Nationalmuseet, været på spil i 1922. Dette
    billede må være næsten samtidigt, måske lidt før, her mangler en flagstang. Den
    høje skorsten indikerer, at her har været et bageri - påske oprindelig i tilknytning
    til møllen, der lå lidt nord for ejendommen og forsvandt vist o. 1880. BM. <BR>
    Kjeld Holm Hansen og Jens Riis Jørgensen: Både ved FT 1916 og FT 1921 boede
    bagermester Hans Jørgen Kofoed i Byledsgade 3 - matr. 693a. Hans Jørgen Kofoed
    overtog det i 1905 efter Christian Ludvig Pauch.
  </p>

  <img src="https://www.roennebyarkiv.com/uploads/1/1/2/5/11258347/689421_orig.jpg" width=892px height=592px/>
  <p>
    Møllegade 42, Marie  Kofoeds Stiftelse. Se mere om bygningen
    <a href="https://www.roennebyarkiv.com/moslashllegade-44-marie-kofoeds-stiftelse.html">HER</a>.
    Bag drengene er det Byledsgade, der krydser Møllegade. Foto H.P.Holm. Bornholms Ø-arkiv.
  </p>

  <img src="https://www.roennebyarkiv.com/uploads/1/1/2/5/11258347/9972328_orig.jpg" style="padding-bottom: 15px; padding-right: 5px; float: left;" width=441px height=685px/>
  <img src="https://www.roennebyarkiv.com/uploads/1/1/2/5/11258347/6475666_orig.jpg" style="padding-bottom: 15px; padding-left: 5px; float: left;" width=441px height=319px/>
  <DIV style="padding-bottom: 10px; padding-right: 15px; float: right; width: 420px">
    Købmand Christian Mortensen Kyhn havde sin butik på hjørnet af Møllegade og Vesetsgade,
    Vesetsgade 1. Årstal? 1910erne?
    <br><br>
    Ejendommen forsvandt med de russiske bombardementer i 1945 og man finder i dag
    et specielt "bombehus" også med en slags "afskåret" hjørne på stedet. Foto, ukendt
    fotograf, Bornholms Museum.
    <br><br>
    Om indehaveren: (ved Jørgen Michael Kofoed) <br>
    Christian Mortensen Kyhn, født 20. oktober 1848, døbt 10. December. Skibstømmermand,
    detailhandler, Vesetsgade 1. Boede sidst i Søndergade 42. <br>
    Han var som fuldbefaren mariner i 1876 med Skruefregatten "Jylland" med kongefamilien*
    og den græske dronning om bord til Kronstadt, og var i land paa czarens sommerslot Peterhof;
    han og en mariner fra Svendborg, var de eneste af skibets mandskab, der oplevede dette besøg
    paa slottet. <br>
    Christian Mortensen Kyhn afgik ved døden 24. Marts 1933. Kyhn var farbror til
    blomsterhandler Chr. Kyhn <a href="https://www.roennebyarkiv.com/torvegade-4-kyhns-blomsterbutik.html">HER</a>.
    <br><br>
    *) Kong Christian den 9. og Dronning Louise. Kejserinde Dagmar af Rusland var deres datter.
  </DIV>
  <DIV style="padding-bottom: 15px; float: left; width: 425px">
    Hjørnet af Møllegade og Vesetsgade, Rønne. Købmand Chr. Kyhn. Ejendommen forsvandt
    i forbindelse med bombardementet i 1945. <br>
    Fotopostkort o. 1910. Ingen fotograf. BM.
  </DIV>

  <img src="https://www.roennebyarkiv.com/uploads/1/1/2/5/11258347/4003345_orig.jpg" style="padding-bottom: 15px; "width=892px height=653px/>
  <DIV style="padding-left: 5px; float: left; width: 425px">
    Juliane Karoline Olsen, Møllegade 60, Rønne, født 12. marts 1864 i Klemensker,
    død 2. februar i Rønne. Ugift, husbestyrerinde. Hun var datter af svensk indvandrer
    Carl Olson og bornholmskfødte Caroline Kjerstine Kjøller. Billedet er taget i
    marts 1934 (man kan se kalenderen viser d. 12. - så det er på hendes 70 års fødselsdag!).
    <br><br>
    Sådan boede man i husene på mange af de billeder, der vises på ”Byarkivet”: Juliane
    har i dagens anledning sat sig ind i sin bedste stue, vi genkender de fine,
    polerede møbler. Hun har stueorgel (psalmecykel) og aspedistra (potteplanten bag hende),
    hæklede og broderede "antimakasser" (skånestykker) på rokkestol og sofa. På
    stueorglet står to fine bornholmske vaser, de skal ligne Hjorths gråbrune stentøj,
    men er fremstillet af koldtbemalet fajance på Søholm – det var meget billigere.
    Og så er det vel karakteristisk for et bornholmsk hjem, at der har indsneget
    sig amerikanske billeder blandt familieidyller og Jesus Kristus.
  </DIV>
  <DIV style="padding-right: 5px; float: right; width: 425px">
    Juliane var moster til Harald Olinus Jensen, Ottawa, Illinois, som var udvandret
    til Amerika i 1904! Han må have forsynet familien med billeder derovrefra! Panoramabilledet af
    broen til venstre er George Washington Bridge i New York, broen stod færdig i 1932,
    så det er et ret nyt foto, Juliane har fået på væggen. Det andet panoramabillede må
    være New Yorks skyline. Der er også en religiøs, amerikansk hilsen på væggen: et
    "ur" "My Times are in Thy Hands" står der bl.a., og så nogle ord til eftertanke til
    hver af dagens 12 timer.
    <br><br>
    Fotografen er ukendt. Billedet tilhører Flemming Hansen, han har samlet oplysningerne –
    og man kan læse meget mere i hans artikel i Bornholmerne udvandrede: ”Historien om
    hvordan jeg fandt min amerikanske familie og mødet med den”, Bornholmske Samlinger 2011.)
  </DIV>

  <img src="https://www.roennebyarkiv.com/uploads/1/1/2/5/11258347/5821915_orig.jpg" style="padding-top: 15px" width=892px height=566px/>
  <p>
    Møllegade - man er i fuld gang med genopbygningen efter bombardementerne. Hafniahus
    ses i baggrunden lidt til højre. Til venstre arkitekt Willy Hansens toetages hus i
    Nørregade.  O. 1950 (?). Tilhører Jens Aage Kæmpe Jensen.
  </p>


  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
