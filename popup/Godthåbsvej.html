<!DOCTYPE html>

<html>

  <link rel="stylesheet" href="styling.css">

  <h1>Godthåbsvej</h1>

  <img src="https://www.roennebyarkiv.com/uploads/1/1/2/5/11258347/3453215_orig.jpg" width=892px height=597px/>
  <DIV style="padding-top: 10px; padding-bottom: 40px; float: left; width: 425px">
    Søndag 31. juli 1932 kunne familien Møllgaard se dette syn i Rønne. Og forevige
    det med deres kamera. Det var der mange der gjorde og man finder ikke så sjældent
    billeder af luftskibet Graf Zeppelin over Rønne i bornholmske familiealbums. Her
    er det set fra Godthåbsvej lige overfor Margarinefabrikken. <br>
    På Post og Telemuseets hjemmeside kan man læse hvorfor ”Graf Zeppelin” var i
    Rønne i 1932: Reichspostministeren i Berlin meddelte den 11. juni 1932 i et brev
    til Generaldirektoratet for P&T, at luftskibet ”Graf Zeppelin” i forbindelse
    med en fart til fristaden Danzig ville nedkaste post i Rønne på Bornholm den
    30. juli 1932. ”Post= und Telegraphenverwaltung der freien Stadt Danzig”
    supplerede oplysningerne i breve dateret 20. og 22. juni 1932. Det fremgik,
    at luftskibet skulle besøge den internationale luftpostudstilling LUPOSTA,
    men at nedkastningen af post over Rønne i stedet ville finde sted den 31. juli
    1932 under en Østersø-rundflyvning i tidsrummet mellem kl. 9 og 18. <br>
    Det danske postvæsen benyttede sig tilsyneladende ikke af tilbuddet, så
    eventuel post fra danske afsendere må formodes afregnet direkte med det tyske
    postvæsen eller Zeppelin-rederiet. Det fremgik af brevene, at den post, der
    nedkastedes over Rønne, ville være ledsaget af et særligt luftpostkarte og
    udvendigt forsynet med en dansksproget opfordring til finderen om straks at
    viderebringe posten i uåbnet stand til nærmeste posthus.
  </DIV>
  <DIV style="padding-top: 10px; padding-bottom: 6px; float: right; width: 425px">
    Generaldirektoratet for P&T orienterede i brev den 29. juni 1932 postkontoret
    i Rønne om at ”drage omsorg” for posten fra luftskibet og forsyne hver eneste
    forsendelse med aftryk af det ordinære ankomststempel forinden videreforsendelse
    til modtagerne.
    <br><br>
    Postkontoret i Rønne indberettede den 1. august 1932, at luftskibet ”Graf Zeppelin”:
     ”Søndag den 31. Juli 1932 Kl. 12.20 nedkastedes 4 Postsække, der landede på De
     Forenede Granitbruds plads i Sct. Mortensgade i Rønne. Postsækkene med Faldskærm
     blev strax afhentet af Kontorbudet, da Nedkastningen var blevet observeret fra
     Kontoret. Af de 4 Postsække var de 2 fra Danzig, 1 fra Postamt Friedrichshafen
     og 1 fra Luftskibet. Sækkene fra Danzig indeholdt 1.920, fra Friedrichshafen
     595 og fra Luftskibet 734 Brevforsendelser, i alt 3.249.”
     <br><br>
     Postkontoret glemte at gøre rede for, hvorledes man have forholdt sig med sække
     og faldskærme, så det kom man til at gøre den 12. august 1932, hvilket afslørede,
     at de fire sække blev nedkastet i én og samme faldskærm. Såvel denne som postsækkene
     var i øvrigt blevet returneret til de afsendende posthuse mv. allerede den 1. august
     1932. <br>
     Kilde: <a href="http://mini.ptt-museum.dk/zeppex/dk/article/DanskPostPerLuft.html">http://mini.ptt-museum.dk</a>
     <br><br>
     Se flere billeder af zeppelineren <a href="https://www.roennebyarkiv.com/luftfart-og-et-luftskib.html">HER</a>.
     <br><br>
  </DIV>

  <DIV style="float: left; width: 425px">
    Onsdag 25. juni 1930 fotograferede familien Møllgaard Bornholms Margarinefabrik,
    som nærmest lå i deres baghave på Godthåbsvej og i Møllegade. Lille Aase har sat
    sig på trappetrinet. Det er stadig et af de første billeder de har taget med deres
    fotoapparat og billedet er en 6x9 kontaktkopi. Lidt uskarpt i siderne og med lidt
    af et fingeraftryk midt på vejen.
    <br><br>
    Aktieselskabet Bornholms Margarinefabrik blev stiftet i 1916, men året efter
    overtog Margarinefabrikken Alfa med adresse i Vejen andele i fabrikken. Driften
    begyndte dog først tre år senere, hvor man endelig kunne fremskaffe råstofferne
    fra udlandet efter Første Verdenskrigs handelsbesværligheder. Sidst i 1920erne
    begyndte fabrikken at fremstille ”iskrem” – og det fortsatte den med til udgangen
    af 1979.
    <br><br>
    Bornholms Museum har et halvt hundrede genstande fra fabrikken, margarinekasser,
    stempler, reklameskilte, messingskabeloner osv. og ikke mindst isindpakninger,
    fabrikken fremstillede Dueoddeis, Bornholmer Naturis mm.  Nogle af museets
    genstande blev fundet på brandtomten – fabrikken brændte omkring 1980.
  </DIV>

  <img src="https://www.roennebyarkiv.com/uploads/1/1/2/5/11258347/992803_orig.jpg" style="padding-bottom: 0px; padding-right: 5px; float: right;" width=431px height=295px/>

  <DIV style="padding-top: 10px; float: right; width: 435px">
    Umiddelbart efter Anden Verdenskrig og bombardementerne af Rønne (og Nexø)
    foranstaltede Rønne Kommune folkebespisning på Margarinefabrikken.
    Kilde: <a href="https://www.kulturarv.dk/mussam/">www.kulturarv.dk/mussam</a>
  </DIV>

  <img src="https://www.roennebyarkiv.com/uploads/1/1/2/5/11258347/4062144_orig.jpg" style="padding-top: 20px" width=892px height=442px/>
  <p>
    Familien Hans, Aase og Alma Møllgaard ved deres hus på hjørnet af Knudsvej
    og Godthåbsvej, juli 1930. Billedet af zeppelineren er taget af datteren Alma.
  </p>

  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
