<!DOCTYPE html>

<html>

  <link rel="stylesheet" href="styling.css">

  <h1>Marie Kofoedsvej</h1>

  <img src="https://www.roennebyarkiv.com/uploads/1/1/2/5/11258347/6594002_orig.jpg" width=892px height=631px/>
  <p>
    Den gamle gymnastiksal i Møllegade (Marie Kofoedsvej 2), bygget af Mathias Bidstrup 1891.
    Ombygget i 1922 til Frimurerlogen. (Google maps).
  </p>

  <img src="https://www.roennebyarkiv.com/uploads/1/1/2/5/11258347/4314211_orig.jpg" style="padding-bottom: 15px; float: left;" width=290px height=425px/>
  <img src="https://www.roennebyarkiv.com/uploads/1/1/2/5/11258347/4895069_orig.jpg" style="padding-bottom: 17px; float: right;" width=602px height=423px/>
  <p>
    Beboelsesejendom 7-11. Til venstre foto fra Rønne Kommune, 1950erne. Th. fra
    Bornholms Tidende 1985. Ejendommen blev opført af Rønne Kommune omkring 1920
    pga. boligmangel i Rønne. Der indrettedes otte boliger og kommunen stod for
    udlejningen. Funch-Espersen var meget benyttet af kommunen dengang (Slottet (Alderdomshjemmet),
    Skolen på Pingels Allé, Havnekontorets facade, lodsbygningen mv. Så gad vide om
    han også har tegnet denne bygning? En tilsvarende ejendom blev bygget på Byledsvej, Byledshus.
  </p>

  <DIV style="padding-top: 15px; padding-bottom: 15px; float: left; width: 430px">
    Borgmester Niels Nielsen: <br>
    Man foreslår (o. 1890) at købe en større byggegrund ude ved Møllegade og lægge
    denne sammen med jorden fra Marie Kofoeds arbejdshus og derude foruden en teknisk
    skole bygge en ny skole med otte klasseværelser, et gymnastikhus og en bolig for
    skoleinspektøren. I den 1889 udarbejdede plan havde man allerede døbt den nuværende
    ”Marie Kofoedsvej” med navnet Skolegade; syd for denne skulle gymnastikhus og
    lærerbolig opføres, nord for den ny skole, og nord for denne ud til Byledsgade
    den tekniske skole. Disse bygninger skulle kunne opføres for 50.000 kr., og man
    regner med at spare 200 kr. i boliggodtgørelse til læreren og indvinde 1000 kr.
    ved at leje de gamle skolebygninger ud, så byens hele merudgift årlig ved denne
    store plan kun skulle blive 900 kr. Og man ville, siger udvalget, opnå, at skolen
    kommer fuldstændig på højde med tidens krav.
  </DIV>
  <DIV style="padding-top: 15px; padding-bottom: 105px; padding-right: 5px; float: right; width: 430px">
    Håndværkerforeningen ville imidlertid ikke lægge sin tekniske skole ”ud i en
    afkrog”, og byrådet var bange for nye udgifter. Da man imidlertid havde skyndt
    sig at købe grunden, blev resultatet, at den store plan reduceredes til
    gymnastikhuset, der opførtes 1891. Den anden jord blev liggende ubenyttet,
    indtil byen til afhjælpning af bolignøden byggede ”Marie Kofoeds-Hus” med otte
    lejligheder og senere ”Byledshus” med ligeledes otte lejligheder. Gymnastikhuset
    blev senere solgt til frimurerne til logebygning. Og de gamle skolelokaler forblev
    i brug som skole lige til 1921.
  </DIV>


  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
