<!DOCTYPE html>

<html>

  <link rel="stylesheet" href="styling.css">

  <h1>Dampmøllegade</h1>

  <p>
    Mathias Bidstrup: 1874 anlagdes Rønne Dampmølle af forhenv. Skibskaptajn H.
    Tobiasen efter Tegning af Maskinfabrikanterne Smidt og Mygind i Kjøbenhavn.
    (Opl. i Bornholms Ø-arkiv). Den gamle møllerbolig er nuværende Dampmøllegade
    3. 1896 "Dannes et Interessentskab ”Bornholms Dampmølle”, der anlægger en
    Dampmølle efter Tegning af M. Bidstrup, H. Blem af Rønne og Møllebygger
    Christoffersen i Kjøbenhavn". Mathias Bidstrups oplysninger, Bornholms Ø-arkiv.
    Bannerbilledet viser Dampmøllen i Dampmøllegade set fra De Forenedes stenbane.
  </p>

  <img src="https://www.roennebyarkiv.com/uploads/1/1/2/5/11258347/2467572_orig.jpg" width=892px height=566px/>
  <p>
    Dampmøllegade set fra Lille Madsegade. Det fornemme hus til venstre på billedet
    er bygget i 1904, foto o. 1910, Chr. A. Møller. For enden af gaden lå omkring
    1940 Rønne Skæreri. Er det skorstenen fra skæreriets dampmaskine vi ser for
    enden af vejen?
  </p>

  <img src="https://www.roennebyarkiv.com/uploads/1/1/2/5/11258347/11394_orig.jpg" style="padding-bottom: 15px; padding-top: 10px; padding-left: 10px; float: left;" width=393px height=506px/>
  <img src="https://www.roennebyarkiv.com/uploads/1/1/2/5/11258347/1542634_orig.jpg" style="padding-bottom: 10px; padding-top: 10px; padding-right: 10px; float: right;" width=469px height=264px/>
  <DIV style="padding-right: 10px; float: right; width: 465px">
    Dampmøllegade 12 (?), Rønne, Margrethe og Johan Sonne med enten Børge eller
    Henning Westh. (Oplysninger på billedet). Bornholms Ø-arkiv, 2011-39.
    <br><br>
    Her er Dampmøllegade ved Brandstationen. Foto Vita Lund o. 1990. Jørn Kjøllers
    fortæller, at han og kammeraterne frem til sidst i 1940erne legede på den plads,
    hvor Brandstationen blev bygget. Der var et stort rødt træskur, som havde været
    brugt, da Rønne Håndværkerforening afholdt Industriudstilling på "Industrien"
    i Sct. Mortensgade 48 i 1923. Rønne Forsamlingshus, som det hed endnu tidligere,
    havde et vældigt haveareal inde i karreen, med jord ud til både Lille Madsegade
    og Dampmøllegade. Og skulle nogen ligge inde med billeder derfra, så låner
    Byarkivet gerne! Billedet tilhører Bornholms Museum.
  </DIV>

  <img src="https://www.roennebyarkiv.com/uploads/1/1/2/5/11258347/9340574_orig.jpg" width=892px height=720px/>
  <p>
    Dampmøllegade 26, fotograf Th. Yhr 1893. Det er kaptajn Lerches hus,  det
    nederste af indgangspartiet er stadig bevaret ... For det var jo ellers lidt 
    af et indgangsparti - veranda er det vel næppe - som den gode kaptajn havde
    fået bygget sig. Bornholms Museum.
  </p>



  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
