<!DOCTYPE html>

<html>

  <link rel="stylesheet" href="styling.css">

  <h1>Bagergade 3, matr. 118. Købmandsbutik.</h1>

  <img src="https://www.roennebyarkiv.com/uploads/1/1/2/5/11258347/8085444_orig.jpg" style="padding-bottom: 15px; padding-left: 6px; float: left;" width=431px height=285px/>
  <img src="https://www.roennebyarkiv.com/uploads/1/1/2/5/11258347/3087404_orig.jpg" style="padding-bottom: 15px; padding-right: 6px; float: right;" width=431px height=285px/>
  <img src="https://www.roennebyarkiv.com/uploads/1/1/2/5/11258347/8581284_orig.jpg" style="padding-bottom: 10px; padding-left: 6px; float: left;" width=431px height=282px/>
  <img src="https://www.roennebyarkiv.com/uploads/1/1/2/5/11258347/4778261_orig.jpg" style="padding-bottom: 10px; padding-right: 6px; float: right;" width=431px height=282px/>
  <DIV style="float: left; width: 435px">
    Fire billeder af et gammelt hus i Rønne, Bagergade 3,  optaget med få års
    mellemrum, fortæller lidt om en gammel ejendoms historie. I dag er det udstykket
    til boliger og husets gavl er der indirekte mange der lægger mærke til, for
    på den er monteret det blinkende signalfyr, der har afløst
    det gamle fyr på havnebakken.
    <br><br>
    På det ældste billede står forretningsindehaverens navn på gavlen: ”Ananias P.
    Hansen”, en blandet landhandel, høker eller detailhandler har han måske kaldt sig.
    I 1910 hed købmanden i Bagergade 1 ifølge vejviseren, A.P. Hansen. Ejendommen er
    i god stand, vinduerne er malet hvide, markiserne er monteret på forretningsvinduerne.
    Den gamle brolægning med rendestenen, som dækkes af et bræt ind til ejendommens
    hovedindgang, er tydelig. Det mennesketomme billede er optaget en regnvejrsdag.
    <br><br>
    Ananias’ efterfølger hed Rudolph C. Bidstrup; det er sandsynligvis ham der står
    lige under ”Brasso”skiltet på det næste billede. Sammen med kone og børn og
    ekspeditricen. Markiserne over vinduerne er forsvundet, til gengæld har  han fået
    et stort skilt på gavlen, hvor han reklamerer for ”Odense Margarine”. Men det
    fine vinskilt er forsvundet. For resten har murværket over indgangen til butikken
    fået et knæk, det er blevet lidt værre i forhold til det første billede. Vinduerne
    er blevet malet, de er ikke hvide længere. Tagrenden over hovedindgangen ser
    noget miserabel ud. <br><br><br>
  </DIV>
  <DIV style="float: right; width: 435px">
    På tredje billede ser ejendommen temmelig medtagen ud. Navnet på gavlen er
    forsvundet; tagrenden over hovedindgangen er taget ned;  fortorvet ved
    forretningshjørnet er dog fornyet.  Måske er det købmandens familie, der
    ses på trappen til butiksindgangen. I øvrigt ser knækket over døren også
    noget værre ud
    <br><br>
    På det fjerde og yngste af billederne, hvor en ganske ”ung mand med stok”
    poserer til ære for fotografen, er indgangen til butikken blevet repareret
    og facaden ud mod Bagergade er blevet kalket. Men Brassoskiltet er der stadig!

    Billederne er fra Bornholms Museum.
    <br><br><br><br><br><br><br><br><br><br><br><br><br><br><br><br><br>
  </DIV>


  <p><br><br>Tekster og billeder fra Rønne Byarkiv. Se mere på <a href="https://www.roennebyarkiv.com/">www.roennebyarkiv.dk</a></p>

</html>
